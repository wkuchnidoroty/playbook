

---
title: "Napoleonka"
date: 2023-06-05
draft: false

categories:
    - deser
tags:
    - ciasto
---

## Napoleonka


Kolejne ciasto o które często prosiliście to Napoleonka!


## Ciasto


* 300g masła
* 350g mąki
* 1 jajo
* Pół łyżki octu
* Ok 100 ml wody


## Wykonanie


 300g. masła i 100g. mąki zagnieść na jednolitą masę.
Zawinąć w folię, rozwałkować prostokąt grubości ok 1 cm.
Włożyć do lodówki, na ok. 30 minut.

Z pozostałych składników zagnieść ciasto, takie aby miało konsystencję ciasta na pierogi (być może trzeba będzie dodać jeszcze troszkę mąki)
Ciasto rozwałkować na blacie w kształt koła.
Na środek nałożyć masę z masła .
Zawinąć w kopertę, dobrze skleić, odwrócić sklejeniem do dołu.
Rozwałkować na długi prostokąt grubości ok 1cm. 
Pamiętamy aby robić to bardzo delikatnie, najlepiej w jednym kierunku.
Ciasto zwijamy w rulon i delikatnie rozpłaszczamy znów na prostokąt delikatnie dotykając wałkiem, lekko wałkując ciasto, składamy na 3 części, zawijamy w folię wkładamy do zamrazarki na 15 minut.
Po tym czasie znów rozwałkować delikatnie zwinąć w rulon i rozwałkować prostokąt, znów złożyć na 3 części, zawinąć w folię i do zamrażarki. 
Czynność powtórzyć jeszcze 2 razy.

Po tym czasie dzielimy ciasto na 2 części. Jedną wkładamy do lodówki.
Drugą rozwałkowujemy u mnie prostokąt 30x35.
Pieczemy w temp. 215st. na złoty kolor.
Tak samo postępujemy z drugim ciastem.
Ciasta studzimy.


## Budyń


* 1,5 l mleka
* 3 budynie waniliowe
* 2 jajka
* Szklanka cukru
* 3 łyżki mąki pszennej.

Z podanych składników gotujemy budyń.
Do ugotowanego budyniu wrzucamy pokrojoną kostkę masła mieszamy do całkowitego połączenie.
Studzimy co chwilę mieszając ok 40 minut.
Jak budyń będzie już na tyle gesty ,żeby nie spływać z ciasta nakładamy na blat i przykrywamy drugim.
Schładzamy.