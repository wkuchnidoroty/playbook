

---
title: "Ślimak"
date: 2023-06-08
draft: false

categories:
    - deser
tags:
    - ciasto
---

## Ślimak


Dzień dobry Kochani!!!

Obiecałam, wykonałam teraz dzielę się z wami przepisem.
Ciasto nie jest wykonane idealnie, 
ale jak na tempo wykonywania i tak dziwi mnie efekt końcowy.


## Biszkopt


* 6 dużych jaj
* 3/4 szklanki cukru
* 2/3 szklanki mąki
* Szczypta soli
* 50ml. oleju

Białka ubijamy z solą powolutku, stopniowo dosypując cukier na sztywną pianę.
Zmniejszamy obroty miksera na najmniejsze dodajemy po jednym żółtku .
Na samym końcu dodajemy mąkę mieszając bardzo delikatnie, okrężnymi ruchami i wlewamy powolutku olej.

Pieczemy w temp. 160st. ok. 25-30 minut
Na blaszce z piekarnika.
U mnie blaszka ma szerokość 40cm
Dlatego zrobiłam z biszkoptu 4 równe 10 cm paski, które zawinęłam w czystą ściereczkę do wystygnięcia

1 słoiczek dżemu porzeczkowego do posmarowanie pasków biszkopta.


## Bita śmietana


* 1l. śmietanki 30%
* 500g. mascarpone
* 1,5 łyżki żelatyny rozpuszczonej z odrobiną gorącej wody.
* 5 łyżek cukru pudru

Śmietankę ubijamy z mascarpone i cukrem pudrem.
Na końcu dodajemy rozpuszczoną żelatynę wlewajac malutkim strumieniem.

Każdy pasek smarujemy delikatnie dżemem porzeczkowym i wykładamy część śmietany, zwijamy w rulon (ślimak).
Do końcówki zwinięcia doklejamy każdy kolejny posmarowany pasek.
Resztą śmietany dekorujemy ciasto.

Na wierzchu ułożyłam połówki truskawek i starłam 50g. czekolady gorzkiej i 50g. czekolady białej.

Chłodzimy!!!