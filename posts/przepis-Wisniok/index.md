

---
title: "Wiśniok"
date: 2023-06-16
draft: false

categories:
    - deser
tags:
    - ciasto
---

## Wiśniok


Dzień dobry!!!
Kochani wrzucam Wam przepis na naszego Wiśnioka


## Przepis


* 6 jaj
* 12 łyżek cukru
* 7 łyżek oleju
* 6 łyżek mleka
* 10 łyżek mąki
* 3,5 łyżki kakao
* 1,5 łyżeczki proszku do pieczenia

Białka ubijamy ze szczyptą soli powoli dodając cukier na sztywną pianę. 
Zmniejszamy obroty miksera na najmniejsze i dodajemy żółtka, stopniowo jedno po drugim. 
Następnie po łyżce oleju, kolejnie lekko podgrzane mleko, cały czas miksując na małych obrotach.
Suche składniki mieszamy razem.
Wsypujemy do powstałej piany, delikatnie mieszając szpatułką do całkowitego połączenia.

Pieczemy!!!

Blaszka 24x24
 temp. 180st ok. 25 minut.

Studzimy!!!

* Drylowane wiśnie wraz z zalewą ok. 700ml miksujemy .
* 2 budynie mieszamy z
* 100 ml wody.

Zmiksowane wiśnie zagotowujemy, powoli wlewamy wodę z budyniem. Mieszając czekamy aż się zagotuje wszystko razem.

Biszkopt przekrawamy na dwie części
Na dolną wykładamy lekko przestudzoną masę wiśniową, 
i teraz czekamy aż wszystko razem wystygnie.


## Masa waniliowa


* 500ml mleka
* 2 budynie waniliowe
* 150g cukru

Z podanych składników gotujemy budyń. 
Studzimy.

* 150g masła w temperaturze pokojowej
* 100ml śmietanki 30%
* 5 łyżek mleka w proszku

Masło ucieramy na białą masę ,dodajemy stopniowo wystudzony budyń. Powoli ucierając na małych obrotach wlewamy śmietankę ,ważne żeby miała temperaturę pokojową. 
Na końcu dodajemy mleko w proszku.
Masę waniliową wykładamy na zupełnie wystudzony budyń wiśniowy. Przykrywamy drugą częścią biszkopta.


## Polewa


* 200 g czekolady
* 100ml śmietanki 30%

Śmietankę podgrzewamy i rozpuszczamy w niej czekoladę.
Smarujemy biszkopt.

Ciasto nadaje się do krojenia po 12 godzinach w lodówce.

## Smacznego!!!